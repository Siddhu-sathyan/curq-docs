Websiteconfiguratie
====================================================================

Voor het gebruiken van de website kunnen er veel veranderingen worden gedaan aan de configuraties om de website optimaal in te zetten.

Instellingen
---------------------------------------------------------------------------------------------------

Om de instellingen aan te passen, ga naar Configuratie > Instellingen. Hier ziet u het scherm waar de belangrijkste instellingen kunnen worden aangepast. Bovenaan het scherm ziet u instellingen van de website met de website naam. Hierachter staat "+ nieuwe website", waarmee meerdere websites kunnen worden aangemaakt. Met het dropdownmenu waar de naam wordt getoond, kunnen de verschillende websites worden gekozen.

.. image:: media/website-configuratie001.png

Onder de websitekiezer staat website-info, hier kan de basisinformatie worden aangepast. Dit omvat het aanpassen van het domein (normaal is dit de domeinnaam van de Curq-omgeving), de URL voor de startpagina, welke talen de website biedt (de website moet zelf vertaald worden), de naam van de website voor intern gebruik, het bedrijf waar de website onder valt wanneer er een multi-company omgeving wordt gebruikt, en als laatste de favicon (dit is het icoontje dat wordt weergegeven in het tabbladvenster).

.. image:: media/website-configuratie002.png

Onder Winkelbetaling kunnen de betalingsmogelijkheden voor de eCommerce-webshop worden ingesteld.

Met de instellingen van Winkel - Afrekenproces kunnen de instellingen voor het afrekenen in de webshop worden bepaald. Onder de optie 'Toevoegen aan winkelmandje' kan gekozen worden wat er gebeurt wanneer een potentiële klant een artikel selecteert. Blijft de potentiële klant op de artikelpagina, wordt de klant meteen naar de winkelmandjespagina gestuurd, of wordt er een dialoogvenster geopend waar de klant zelf kan beslissen of die op de pagina blijft of naar het winkelmandje gaat. Met 'Nu kopen' kan geselecteerd worden of de klant meteen moet afrekenen of dat het artikel eerst naar het winkelmandje gaat. Met 'Digitale inhoud' worden de digitale bestanden direct beschikbaar gemaakt na het afrekenen. De optie 'Opnieuw bestellen via portal' geeft klanten de mogelijkheid de eerder gekochte producten aan hun winkelmandje toe te voegen. Met 'Aanmelden bij het afrekenen' kan gekozen worden of de klant wel of niet kan aanmelden op de website; dit kan ook optioneel zijn. Er kan ook een extra stap toegevoegd worden in de vorm van een aanpasbaar formulier na het invullen van een adres. Als laatste kan ook een verkoopteam en verkoper aan de online orders worden toegevoegd.

Onder de opties voor Winkel - Product staan de opties voor het gebruik en de weergave van de producten in de webshop. Onder 'Productprijzen weergeven' kan worden geselecteerd of de prijs exclusief btw wordt weergegeven (in dit geval staat de btw apart van de prijs), of dat de prijs inclusief wordt weergegeven (dit is dan de totale prijs die de klant voor het product betaalt). Met de optie voor 'Vergelijkingsprijs' kan een doorgestreepte oorspronkelijke prijs worden getoond in het geval van kortingen en andere prijsveranderingen. Met de optie 'Productvarianten' kunnen verschillende vormen van de producten worden ingesteld, zoals maat en kleur. Door verlanglijsten te activeren kunnen ingelogde gebruikers een verlanglijst opstellen van de producten in de webshop. Onder de voorraadinstellingen kan worden gekozen of de producten waar geen voorraad van aanwezig is verkocht kunnen worden, en of het aantal van de producten in de voorraad aanwezig zijn. Met de optie 'Prijslijsten' kunnen verschillende prijzen worden gegeven aan groepen mensen, zoals bijvoorbeeld per land of voor werknemers. Ook kan het voor bepaalde producten worden uitgevoerd voor kortingen. De prijslijsten kunnen op een simplistische manier worden ingevuld per product of via formules. Door 'Productreferentieprijs' te activeren wordt de prijs per de gegeven eenheid naast de prijs getoond. Met 'Kortingen, loyaliteit en cadeaubonnen' kunnen promoties worden aangemaakt en beheerd, cadeaubonnen en ewallets worden toegevoegd, en kortingsbonnen en klantenkaarten worden opgezet. De optie 'Productvergelijking mogelijkheid' staat de klant toe de vergelijkbare producten in de webshop te zien in het productvenster. Door het gebruik van 'Voorkom verkoop van producten met een nulprijs' kan voorkomen worden dat een product gratis wordt weggegeven door de toevoegen aan het winkelmandje te vervangen door 'Contact ons' in het geval dat de prijs van een product 0,- is.

Onder de opties voor Verzenden kunnen de opties voor het afleverproces dat gerelateerd is aan de webshop worden ingesteld. Met de optie 'Afleveradres' kan de klant een apart afleveradres opgeven van het factuuradres. Met de verzendkostenoptie kunnen de verzendkosten automatisch worden berekend op basis van het afleveradres en de order. Door het gebruik van de 'Mondial Relay' optie kan de klant een Mondial afleverpunt kiezen. De 'Betalen & picken ter plaatse' optie geeft klanten de optie om een van uw vestigingen te kiezen, het product af te halen en ter plekke te betalen.

In het vak E-mail & Marketing kan een livechat geactiveerd worden om uw bezoekers direct te kunnen ondersteunen. Ook kan er een mail worden verstuurd wanneer een ingelogde klant een winkelmandje open laat staan, met de automatisch verzenden van e-mails bij achtergelaten winkelmandjes optie.

Met het privacyveld kan de aanpasbare cookiebalk geactiveerd worden voor de website. Er kan gekozen worden of bezoekers alleen op afspraak of altijd een account kunnen aanmaken. De laatste optie onder privacy is de keuze of de aangemaakte accounts over alle websites van de omgeving gebruikt kunnen worden.

Onder SEO kunnen de opties voor het optimaliseren van de website voor zoekmachines worden ingesteld.

Met de social media opties kan gekozen worden welke social media knoppen toegestaan zijn op de website.

.. image:: media/website-configuratie003.png

Configuratie
---------------------------------------------------------------------------------------------------

Buiten de instellingen zijn er nog enkele andere opties aanwezig in de configuratietab. Met de 'Apps' optie wordt u naar de Odoo AppShop gestuurd. Met 'Dynamische links' kunnen links worden gemaakt naar pagina's binnen en buiten de website. De optie 'Betaalproviders' stuurt u naar de pagina waar u de betaalproviders kunt in- en uitschakelen. Met 'Blogs' kunnen verschillende blogpagina's worden opgezet. De 'Labels' kunnen worden gebruikt om de blogposts te categoriseren. Door 'Labelcategorieën' kunnen de soorten labels worden gedefinieerd.

Developer Mode
---------------------------------------------------------------------------------------------------

Wanneer Developer Mode aangezet wordt, zijn meer opties aanwezig onder de configuratietab. Dit zijn websites, doorverwijzingen en menu's. In 'Websites' kunnen alle actieve websites bekeken, verwijderd en gewijzigd worden. Onder 'Doorverwijzingen' kunnen pagina's worden doorverwezen naar andere pagina's. In 'Menu's' kunnen alle menu's per website bekeken en aangepast worden door onderliggende menu's toe te voegen, de URL's aan te passen, de gekoppelde pagina aan te passen, te selecteren of het menu-item een megamenu is, de bovenliggende pagina's aan te passen, te selecteren of het menu-item een nieuw venster moet openen, op welke positie het menu-item in de menubalk staat, in welke website het menu-item staat, en wat de onderliggende menu's zijn.

.. image:: media/website-configuratie004.png
