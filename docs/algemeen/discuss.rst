Discuss
====================================================================

De Discuss app is de manier om contact te houden met alle gebruikers en contacten binnen en buiten uw bedrijf. Met directe berichten en groepskanalen wordt het contact gestroomlijnd en versimpeld.

Directe berichten
---------------------------------------------------------------------------------------------------

Met directe berichten kan meteen contact worden opgenomen met alle contacten en gebruikers via de chat. De berichten worden direct verstuurd met interactieve berichten die te zien zijn als spraakwolkjes rechtsboven in het scherm.

.. image:: media/discuss001.png

Om een gesprek te starten, selecteer naast "Directe berichten" het + symbool. Wanneer de plus is geselecteerd, verschijnt onder het veld een zoekvlak. Hiermee kan naar de naam van de gebruiker worden gezocht.

Voor externe communicatie worden e-mailberichten verstuurd.
In de Discuss app wordt het gesprek weergegeven via een chat, onderaan de pagina kan de tekst worden ingevuld en daarboven kan de geschiedenis van het gesprek worden weergegeven. Rechtsboven in de hoek zijn vier knoppen aanwezig:

1. Hier kan een telefoongesprek worden gestart.
2. Met deze functie kan een videocall worden opgezet.
3. Door deze optie te gebruiken kunnen een of meerdere personen worden toegevoegd aan het gesprek.
4. Met de laatste optie kunnen de instellingen worden aangepast zoals de microfooninstellingen met push-to-talk en de video-instellingen.

.. image:: media/discuss002.png

Kanalen
---------------------------------------------------------------------------------------------------

Met het gebruik van kanalen kunnen groepsgesprekken worden gestart en videoconferenties worden opgezet voor snelle en duidelijke communicatie.

Om een groepsgesprek te starten, selecteer de plus naast het kanaalveld. In het tekstvak dat hier verschijnt, kan de naam van een nieuw kanaal worden ingevuld of kan een bestaand kanaal worden gezocht.

In het chatveld kunnen berichten worden verzonden en de geschiedenis van het kanaal worden bekeken, net zoals bij de directe berichten. Ook zijn rechtsboven in de hoek dezelfde knoppen aanwezig: gesprek, videogesprek, persoon toevoegen en opties. Ook is een extra knop aanwezig om de huidige deelnemers te zien, wanneer de optie geselecteerd wordt, kunt u de deelnemers die online en offline zijn zien.

.. image:: media/discuss003.png

Wanneer over een kanaal met de muis wordt gehangen, wordt een tandwiel getoond, hier kunnen de opties voor het kanaal worden aangepast.

.. image:: media/discuss004.png

Binnen de opties kunnen specifieke groepen gemachtigd worden om deel te nemen aan het kanaal, groepen automatisch aan het kanaal toegevoegd worden en een afdeling de groep automatisch laten volgen. Tevens kan de naam aangepast worden en een korte omschrijving worden gegeven van het kanaal. Onder de tab leden kunnen alle leden worden bekeken, nieuwe worden toegevoegd en bestaande worden verwijderd.

Chatter
---------------------------------------------------------------------------------------------------

Binnen de verschillende items in alle apps zoals projecttaken, producten en facturen wordt ook gebruik gemaakt van de Discuss app om de geschiedenis van de items te kunnen volgen.

Aan de rechterkant van het scherm staat de chatterfunctie. Het grootste gedeelte van het veld is waar de geschiedenis te zien is, hier staan de veranderingen, berichten, notities en activiteiten.

.. image:: media/discuss005.png

Bij het verzenden van een bericht krijgen alle volgers van het item een melding of e-mail afhankelijk van de instellingen, dit geldt voor interne gebruikers en externe partijen zoals klanten. Wanneer een notitie wordt gemaakt met lognotitie, is het bericht voor intern gebruik. Bij activiteiten kan een actie worden gepland zoals het maken van een telefoongesprek, videocall of het versturen van een e-mail. Wanneer er een bericht moet worden verstuurd naar een specifieke gebruiker, kan dit gedaan worden met een apenstaartje (@) en de naam. Het bericht is nog steeds voor iedereen zichtbaar. Er kan ook een bestand aan de log worden toegevoegd, zoals een tekstbestand, spreadsheet of een foto.

Om up-to-date te blijven met de belangrijkste items kunnen ze gevolgd worden. Met deze optie worden er berichten direct naar de gebruikers gestuurd wanneer een bericht wordt verzonden of een verandering wordt uitgevoerd, zoals het betalen van een factuur of het voltooien van een taak. Buiten zelf het item te volgen, kan ook worden bekeken welke andere gebruikers het volgen en met de "volgers toevoegen" knop kunnen anderen aan de volglijst worden toegevoegd.
