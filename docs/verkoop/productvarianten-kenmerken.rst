======================================
Verkoop - Productvarianten & kenmerken
======================================

Wanneer een product meerdere varianten heeft, kun je deze gemakkelijk configureren met behulp van de optie *Productvarianten* in de Verkoopmodule. Het voordeel van het werken met varianten is dat je vanuit 1 product direct meerdere varianten van het product kunt genereren.

Een voorbeeld is een T shirt in verschillende maten. Het product T shirt heeft de maten S, M en L in de kleuren rood, groen en blauw. In het product zelf geef je de algemene product informatie in, bij de variant kun je zaken als afwijkende prijs ingeven.

Om van deze functie gebruik te kunnen maken, dien je de optie *Varianten* te activeren in het menu **Instellingen** van de module, zoals weergegeven in de onderstaande afbeelding.

Ons advies is om wel goed na te denken of je product catalogus aansluit bij het werken met varianten. Wij zien bijvoorbeeld dat bij handelsmaatschappijen die volledige en specifieke inkoop- en verkoop informatie per product nodig hebben dat men de varianten optie niet gebruikt. Neem contact op met onze helpdesk als je vragen hebt over dit onderdeel.

.. image:: media/030.png

Door deze functie te activeren, krijg je toegang tot een nieuwe optie onder het menu *Producten: Productvarianten*. Hiermee kun je producten verkopen met verschillende kenmerken.

Om de kenmerken van een productvariant te definiëren, kun je naar het menu *Configuratie* van de module gaan. Hier vind je de optie *Kenmerken*. Wanneer je op deze optie klikt, kom je op een nieuw scherm zoals hieronder weergegeven, waar je een lijst ziet met **Kenmerk, Soort weergave, Variant aanmaken** en **E-commerce Filter Zichtbaarheid**.

.. image:: media/032.png

Klik op *Nieuw* om een nieuw kenmerk aan te maken.

.. image:: media/033.png

Geef de kenmerk een naam en selecteer het weergavetype dat wordt gebruikt in de productconfigurator van eCommerce. Dit kan een **keuzerondje, vierkant selectievakje, selecteer** of **kleur** zijn.
Op de manier hoe de varianten worden aangemaakt heb je 3 opties:

- **Onmiddellijk**: Alle mogelijke varianten worden aangemaakt zodra het kenmerk en de bijbehorende waarden worden toegevoegd aan een product.

- **Dynamisch**: Elke variant wordt alleen gemaakt wanneer de bijbehorende kenmerken en waarden worden toegevoegd aan een verkooporder. *Tip! Gebruik deze optie als je producten hanteert met veel verschillende kenmerken en daardoor vele varianten worden aangemaakt (+1000)*.

- **Nooit**: Er worden nooit varianten gemaakt voor het kenmerk. Deze optie is handig als je bijvoorbeeld op je website wel varianten wil zien zonder dat er voor iedere keuze een apart product wordt aangemaakt.

De modus voor het maken van varianten kan niet worden gewijzigd zodra het kenmerk wordt gebruikt in ten minste één product. In het veld *Zichtbaarheid eCommerce filter* kun je beslissen of je het kenmerk zichtbaar wilt maken of wilt verbergen voor de beschikbare filters op eCommerce. Onder *Kenmerkwaardes* kun je waarden toevoegen met de knop *Regel toevoegen*. Producten met dit kenmerk kunnen worden bekeken met de slimme knop *Gerelateerde producten* in de formulierweergave.

Configuratie
------------

Via de productkaart kunnen kenmerken worden toegevoegd aan het product. Indien er een prijsverschil moet worden ingesteld, dan kun je naar *configureren*. Per kenmerk kan een extra prijsstijging worden ingesteld in veld *Waarde extra prijs*.

.. image:: media/034.png

Zodra de kenmerken zijn toegevoegd op de producten dan kun je een overzicht ophalen van alle aangemaakte *Productvarianten*. In dit overzicht staan alle producten, dus ook de producten zonder kenmerk.
Het voorbeeld van de lijst bevat de **Interne referentie, Naam, Website, Variant Waarden, Verkoopprijs, Kosten, Hoeveelheid in voorraad, Verwachte hoeveelheid** en **Maateenheid**.

.. image:: media/031.png
